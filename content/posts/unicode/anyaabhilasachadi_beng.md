+++
title = "Anya Abhilasa Chadi"
date = "2024-08-07"
+++

# Anya Abhilasa Chadi
[**![http://kksongs.org/image_files/image002.jpg](http://kksongs.org/image_files/image002.jpg)**](http://kksongs.org/)

**_Krsna Kirtana Songs est. 2001_**                                                                                                                                                 **_www.kksongs.org_**

**[Home](http://kksongs.org/)** **⇒** **[Song Lyrics](http://kksongs.org/lyrics.html)** **⇒** **[A](http://kksongs.org/songs/song_a.html)**

**Song Name: Anya Abhilasa Chadi**

**Official Name: Song 2**

**Author:** [**Narottama Dasa Thakura**](http://kksongs.org/authors/list/narottama.html)

**Book Name: [Prema Bhakti Candrika](http://kksongs.org/authors/literature/pbc.html)**

**Language: [Bengali](http://kksongs.org/language/list/bengali.html)**

**LYRICS:**

(১)

অন্য অভিলাষ ছাড়ি, জ্ঞান কর্ম পরিহরি,

কায় মনে করিব ভজন

সাধু সঙ্গ কৃষ্ণ সেবা, না পূজিব অন্য দেবা

এই ভক্তি পরম কারণ

(২)

মহাজনের যে পথ, তাতে হব অনুরত,

পূর্বাপর করিয়া বিচার

সাধন স্মরণ লীলা, ইহাতে না কর হেলা

কায় মনে করিয়া সুসার

(৩)

অসত সঙ্গতি সদা, ত্যাগ কর অন্য গীতা,

কর্মী জ্ঞানী পরিহরি দূরে

কেবল ভকত সঙ্গ, প্রেম ভক্তি রস রঙ্গ,

লীলা কথা ব্রজ রস পুরে

(৪)

যোগী ন্যাসী কর্মী জ্ঞানী, অন্য দেব পূজক ধ্যানী,

ইহ লোক দূরে পরিহরি

ধর্ম কর্ম দুঃক শোক, যেবা থাকে অন্য যোগ,

ছাড়ি ভজ গিরিবরধারী

(৫)

তীর্থ যাত্রা পরিশ্রম, কেবল মনের ভ্রম,

সর্ব সিদ্ধি গোবিন্দ চরণ

সুদৃঢ বিশ্বাস করি, মদ মাত্সর্য পরিহরি,

সদা কর অনন্য ভজন

(৬)

কৃষ্ণ ভক্ত অঙ্গ হেরি, কৃষ্ণ ভক্ত সঙ্গ করি

শ্রদ্ধান্বিত শ্রবণ কীর্তন

অর্চন স্মরণ ধ্যান, নব ভক্তি মহা\-জ্ঞান

এই ভক্তি পরম কারণ

(৭)

হৃষীকে গোবিন্দ সেবা, না পূজিব দেবী দেবা,

এই তো অনন্য ভক্তি কথা

আর যত উপালম্ভ, বিশেষ সকলি দম্ভ,

দেখিতে লাগয়ে বড় ব্যথা

(৮)

দেহে বৈসে রিপু\-গণ, যোতেক ইন্দ্রিয়\-গণ,

কেহ কার বাধ্য নাহি হয়

শুনিলে না শুনে কান, জানিলে না জানে প্রাণ,

দোড়াইতে না পারে নিশ্চয়

(৯)

কাম ক্রোধ লোভ মোহ্ব, মদ মাত্সর্য দম্ভ সহ,

স্থানে স্থানে নিয়ুক্ত করিব.

আনন্দ করি হৃদয়, রিপু করি পরাজয়,

অনায়াসে গোবিন্দ ভজিব

(১০)

কৃষ্ণ সেবা কামার্পণ, ক্রোধ ভক্ত\-দ্বেষী জনে,

লোভ সাধু\-সঙ্গে হরি\-কথা.

মোহ ইষ্ট লাভ বিনে, মদ কৃষ্ণ গুণ গানে,

নিয়ুক্ত করিব যথা তথা

(১১)

অন্যথা স্বতন্ত্র কাম, অনর্থাদি যার ধাম,

ভক্তি পথে সদা দেয় ভঙ্গ

কিবা সে করিতে পারে, কাম ক্রোধ সাধকেরে,

যদি হয় সাধু জনার সঙ্গ?

(১২)

ক্রোধ বা না করে কিবা, ক্রোধ ত্যাগ সদা দিবা

লোভ মোহ এই ত কথন

ছয় রিপু সদা হীন, করিব মনের ভিন,

কৃষ্ণচন্দ্র করিয়া স্মরণ

(১৩)

আপনি পালাবে সব, শুনিয়া গোবিন্দ রব,

সিংহ রবে যেন করিগণ

সকল বিপত্তি যাবে, মহানন্দ সুখ পাবে

যার হয় একান্ত ভজন.

(১৪)

না করিহ অসত চেষ্টা, লাভ পূজা প্রতিষ্ঠা,

সদা চিন্ত গোবিন্দ চরণ

সকল বিপত্তি যাবে, মহানন্দ সুখ পাবে,

প্রেম ভক্তি পরম কারণ

(১৫)

অসত ক্রিয়া কুটিনাটী, ছাড় অন্য পরিপাটী

অন্য দেবে না করিহ রতি

আপন আপন স্থানে, পীরিতি সভায় টানে,

ভক্তি পথে পড়য়ে বিগতি

(১৬)

আপন আপন পথ, তাতে হব অনুরত,

ইষ্টদেব স্থানে লীলা গান

নৈষ্ঠিক ভজন এই, তোমারে কহিল ভাই

হনুমান তাহাতে প্রমাণ

(১৭)

শ্রী\-নাথে জনকী নাথে চাভেদঃ পরমাত্মনিঃ

তথাপি মম সর্বস্বং রামঃ কমল\-লোচনঃ

(১৮)

দেব\-লোক, পিতৃ\-লোক, পায় তারা মহা\-সুখ,

সাধু সাধু বলে অনুক্ষণ

যুগল ভজন যারা, প্রেমানন্দে ভাসে তারা,

তাহার নিছনি ত্রিভুবন

(১৯)

পৃথক আবাস যোগ, দুঃকময় বিষয় ভোগ,

ব্রজবাস গোবিন্দ সেবন

কৃষ্ণ কথা কৃষ্ণ নাম, সত্য সত্য রস ধাম

ব্রজ জনের সঙ্গ অনুক্ষণ

(২০)

সদা সেবা অভিলাষ, মনে করি বিশোয়াস,

সর্বথাই হৈয়া নির্ভয়

নরোত্তমে দাসে বলে, পড়িলু অসত ভলে,

পরিত্রাণ কর মহাশয়

**UPDATED:** July 19, 2016