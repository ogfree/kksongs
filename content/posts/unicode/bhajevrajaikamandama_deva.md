+++
title = "Bhaje Vrajaika Mandanam Samasta Papa Khandanam"
date = "2024-08-07"
+++

# Bhaje Vrajaika Mandanam Samasta Papa Khandanam
[**![http://kksongs.org/image_files/image002.jpg](http://kksongs.org/image_files/image002.jpg)**](http://kksongs.org/)

**_Krsna Kirtana Songs est. 2001_**                                                                                                                                                 **_www.kksongs.org_**

[**Home**](http://kksongs.org/) **⇒** [**Song Lyrics**](http://kksongs.org/lyrics.html) **⇒** [**B**](http://kksongs.org/songs/song_b.html)

**Song Name: Bhaje Vrajaika Mandanam Samasta Papa Khandanam**

**Official Name: Krsnastakam**

**Author:** [**Adi Sankaracarya**](http://kksongs.org/authors/list/adisankara.html)

**Book Name:** **[Brhat Stotra Ratnakara](http://kksongs.org/authors/literature/bsr.html)**

**Language:** [**Sanskrit**](http://kksongs.org/language/list/sanskrit.html)

**LYRICS:**

(१)

भजे व्रजैकमण्डनं समस्तपापखण्डनं

स्वभक्तचित्तरञ्जनं सदैव नन्दनन्दनम्

सुपिच्छगुच्छमस्तकं सुनादवेणुहस्तकम्

अनङ्गरङ्गसागरं नमामि कृष्णनागरम्

(२)

मनोजगर्वमोचनं विशाललोललोचनं

विधूतगोपशोचनं नमामि पद्मलोचनम्

करारविन्दभूधरं स्मितावलोकसुन्दरं

महेन्द्रमानदारणं नमामि कृष्णवारणम्

(३)

कदम्बसूनकुण्डलं सुचारुगण्डमण्डलं

व्रजाङ्गनैकवल्लभं नमामि कृष्णदुर्लभम्

यशोदया समोदया सगोपया सनन्दया

युतं सुखैकनायकम् नमामि गोपनायकम्

(४)

सदैव पादपङ्कजं मदीयमानसे निजम्

दधानम् उत्तमालकं नमामि नन्दबालकम्

समस्तदोषशोषणं समस्तलोकपोषणं

समस्तगोपमानसं नमामि कृष्णलालसम्

(५)

भुवो भरावतारकं भवाब्धिकर्णधारकं

यशोमतीकिशोरकं नमामि दुग्धचोरकम्

दृगन्तक्रन्तभङ्गिनं सदासदालिसङ्गिनं

दिने दिने नवं नवं नमामि नन्दसम्भवम्

(६)

गुणाकरं सुखाकरं कृपाकरं कृपावरं

सुरद्विषन्निकन्दनं नमामि गोपनन्दनम्

नवीनगोपनागरं नवीनकेलिलम्पटं

नमामि मेघसुन्दरं तडित्प्रभालसत्पटम्

(७)

समस्तगोपनन्दनं हृदम्बुजैकमोहनं

नमामि कुञ्जमध्यगं प्रसन्नभानुशोभनम्

निकामकामदायकं दृगन्तचारुसायकं

रसालवेणुगायकं नमामि कुञ्जनायकम्

(८)

विदग्धगोपिकामनोमनोज्ञतल्पशायिनं

नमामि मुञ्जकानने प्रवृद्धवह्निपायिनम्

यदा तदा यथा तथा तथैव कृष्णसत्कथा

मया सदैव गीयतां तथा कृपा विधीयताम्

(९)

प्रमाणिकाष्टकद्वयं जपत्यधीत्य यः पुमान्

भवेत्स नन्दनन्दने भवे भवे सुभक्तिमान्

**UPDATED:** October 20, 2015