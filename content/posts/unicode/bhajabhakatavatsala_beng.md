+++
title = "Bhaja Bhakata Vatsala Sri Gaurahari"
date = "2024-08-07"
+++

# Bhaja Bhakata Vatsala Sri Gaurahari
[**![http://kksongs.org/image_files/image002.jpg](http://kksongs.org/image_files/image002.jpg)**](http://kksongs.org/)

**_Krsna Kirtana Songs est. 2001_**                                                                                                                                                 **_www.kksongs.org_**

**[Home](http://kksongs.org/)** **⇒** **[Song Lyrics](http://kksongs.org/lyrics.html)** **⇒** **[B](http://kksongs.org/songs/song_b.html)**

**Song Name: Bhaja Bhakata Vatsala**

**Official Name: Sri Surabhi Kunjer Bhoga Arotik (Arati Kirtan Song 4)**

**Author: [Bhaktivinoda Thakura](http://kksongs.org/authors/list/bhaktivinoda.html)**

**Book Name: [Gitavali](http://kksongs.org/authors/gitavali.html)**

**Language: [Bengali](http://kksongs.org/language/list/bengali.html)**

(১)

ভজ ভকত\-বত্সল শ্রী\-গৌরহরি

শ্রী\-গৌরহরি সহি গোষ্ঠ\-বিহারী

নন্দ\-যশোমতী\-চিত্ত\-হরি

(২)

বেলা হ’ল দামোদর আইস এখন

ভোগ\-মন্দিরে বসি’ করহ ভোজন

(৩)

নন্দের নিদেশে বৈসে গিরি\-বর\-ধারী

বলদেব\-সহ সখা বৈসে সারি সারি

(৪)

শুক্তা\-শাকাদি ভাজি নালিতা কুষ্মাণ্ড

দালি দাল্না দুগ্ধ\-তুম্বী দধি মোচা\-খণ্ড

(৫)

মুদ্গ\-বড়া মাষ\-বড়া রোটিকা ঘৃতান্ন

শষ্কুলী পিষ্টক খীর পুলি পায়সান্ন

(৬)

কর্পূর অমৃত\-কেলি রম্ভা ক্ষীর\-সার

অমৃত রসালা, অম্ল দ্বাদশ প্রকার

(৭)

লুচি চিনি সর্পুরী লাড্ডু রসাবলী

ভোজন করেন কৃষ্ণ হ’য়ে কুতূহলী

(৮)

রাধিকার পক্ক অন্ন বিবিধ ব্যঞ্জন

পরম আনন্দে কৃষ্ণ করেন ভোজন

(৯)

ছলে\-বলে লাড্ডু খায় শ্রী\-মধুমঙ্গল

বগল বাজায় আর দেয় হরি\-বল

(১০)

রাধিকাদি গণে হেরি’ নয়নের কোণে

তৃপ্ত হ’য়ে খায় কৃষ্ণ যশোদা\-ভবনে

(১১)

ভোজনান্তে পিয়ে কৃষ্ণ সুবাসিত বারি

সবে মুখ প্রখালয় হ’য়ে সারি সারি

(১২)

হস্ত\-মুখ প্রখালিয়া যত সখা\-গণে

আনন্দে বিশ্রাম করে বলদেব\-সনে

(১৩)

জম্বুল রসাল আনে তাম্বূল\-মসালা

তাহা খেয়ে কৃষ্ণ\-চন্দ্র সুখে নিদ্রা গেলা

(১৪)

বিশালাখ শিখি\-পুচ্ছ\-চামর ঢুলায়

অপূর্ব শয়্যায় কৃষ্ণ সুখে নিদ্রা যায়

(১৫)

যশোমতী\-আজ্ঞা পে’য়ে ধনিষ্ঠা\-আনীত

শ্রী\-কৃষ্ণ\-প্রসাদ রাধা ভুঞ্জে হ’য়ে প্রীত

(১৬)

ললিতাদি সখী\-গণ অবশেষ পায়

মনে মনে সুখে রাধা\-কৃষ্ণ\-গুণ গায়

(১৭)

হরি\-লীলা এক\-মাত্র যাহার প্রমোদ

ভোগারতি গায় ঠাকুর ভকতিবিনোদ

**UPDATED:** September 28, 2015