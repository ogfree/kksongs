+++
title = "Ambudanjanendra Nila Nindi"
date = "2024-08-07"
+++

# Ambudanjanendra Nila Nindi
[**![http://kksongs.org/image_files/image002.jpg](http://kksongs.org/image_files/image002.jpg)**](http://kksongs.org/)

**_Krsna Kirtana Songs est. 2001_**                                                                                                                                                 **_www.kksongs.org_**

**[Home](http://kksongs.org/)** **⇒** **[Song Lyrics](http://kksongs.org/lyrics.html)** **⇒** **[A](http://kksongs.org/songs/song_a.html)**

**Song Name: Ambudanjanendra Nila**

**Official Name: Sri Krsna Candrastakam**

**Author:** [**Krsnadasa Kaviraja**](http://kksongs.org/authors/list/krsnadasakaviraja.html)

**Book Name: [Govinda Lilamrta](http://kksongs.org/authors/literature/govinda_lilamrta.html) ([Suka Sari Stava Lila](http://kksongs.org/authors/literature/sss.html))**

**Language: [Sanskrit](http://kksongs.org/language/list/sanskrit.html)**

(१)

अम्बुदाञ्जनेन्द्रनीलनिन्दिकान्तिडम्बरः

कुङ्कुमोद्यदर्कविद्युदंशुदिव्यदम्बरः

श्रीमदङ्गचर्चितेन्दुपीतनाक्तचन्दनः

स्वाङ्घ्रिदास्यदोऽस्तु मे स बल्लवेन्द्रनन्दनः

(२)

गण्डताण्डवातिपण्डिताण्डजेशकुण्डलश्\-

चन्द्रपद्मषण्डगर्वखण्डनास्यमण्डलः

बल्लवीषु वर्धितात्मगूढभावबन्धनः

स्वाङ्घ्रिदास्यदोऽस्तु मे स बल्लवेन्द्रनन्दनः

(३)

नित्यनव्यरूपवेशहार्दकेलिचेष्टितः

केलिनर्मशर्मदायिमित्रवृन्दवेष्टितः

स्वीयकेलिकाननांशुनिर्जितेन्द्रनन्दनः

स्वाङ्घ्रिदास्यदोऽस्तु मे स बल्लवेन्द्रनन्दनः

(४)

प्रेमहेममण्डितात्मबन्धुताभिनन्दितः

क्षौणिलग्नभाललोकपालपालिवन्दितः

नित्यकालसृष्टविप्रगौरवालिवन्दनः

स्वाङ्घ्रिदास्यदोऽस्तु मे स बल्लवेन्द्रनन्दनः

(५)

लीलयेन्द्रकालियोष्णकंसवत्सघातकस्

तत्तदात्मकेलिवृष्टिपुष्टभक्तचाटकः

वीर्यशीललीलयात्मघोषवासिनन्दनः

स्वाङ्घ्रिदास्यदोऽस्तु मे स बल्लवेन्द्रनन्दनः

(६)

कुञ्जरासकेलिसीधुराधिकादितोषणस्

तत्तदात्मकेलिनर्मतत्तदालिपोषणः

प्रेमशीलकेलिकीर्तिविश्वचित्तनन्दनः

स्वाङ्घ्रिदास्यदोऽस्तु मे स बल्लवेन्द्रनन्दनः

(७)

रासकेलिदर्शितात्मशुद्धभक्तिसत्पथः

स्वीयचित्ररूपवेशमन्मथालिमन्मथः

गोपिकासु नेत्रकोणभाववृन्दगन्धनः

स्वाङ्घ्रिदास्यदोऽस्तु मे स बल्लवेन्द्रनन्दनः

(८)

पुष्पचायिराधिकाभिमर्शलब्धितर्षितः

प्रेमवाम्यरम्यराधिकास्यदृष्टिहर्षितः

राधिकोरसीह लेप एष हारिचन्दनः

स्वाङ्घ्रिदास्यदोऽस्तु मे स बल्लवेन्द्रनन्दनः

(९)

अष्टकेन यस्त्वनेन राधिकासुवल्लभं

संस्तवीति दर्शनेऽपि सिन्धुजादिदुर्लभम्

तं युनक्ति तुष्टचित्त एष घोषकानने

राधिकाङ्गसङ्गनन्दितात्मपादसेवने

**UPDATED:** September 26, 2015