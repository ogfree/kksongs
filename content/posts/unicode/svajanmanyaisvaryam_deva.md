+++
title = "Sva Janmany Aisvaryam Balam"
date = "2024-08-07"
+++

# Sva Janmany Aisvaryam Balam
[**![http://kksongs.org/image_files/image002.jpg](http://kksongs.org/image_files/image002.jpg)**](http://kksongs.org/)

**_Krsna Kirtana Songs est. 2001_**                                                                                                                                                 **_www.kksongs.org_**

**[Home](http://kksongs.org/)** **⇒** **[Song Lyrics](http://kksongs.org/lyrics.html)** **⇒** **[S](http://kksongs.org/songs/song_s.html)**

**Song Name: Sva Janmany Aisvaryam Balam**

**Official Name: Svayam Bhagavattvastakam**

**Author:** [**Visvanatha Cakravarti Thakura**](http://kksongs.org/authors/list/vct.html)

**Book Name: [Stavamrta Lahari](http://kksongs.org/authors/literature/stavamrta_lahari.html)**

**Language: [Sanskrit](http://kksongs.org/language/list/sanskrit.html)**

**LYRICS:**

(१)

स्वजन्मन्यैश्वर्यं बलमिह वधे दैत्यविततेर्

यशः पार्थत्राणे यदुपुरि महासम्पदमधात्

परं ज्ञानं जिष्णौ मुषलमनु वैराग्यमनु यो

भगैः षड्भिः पूर्णः स भवतु मुदे नन्दतनयः

(२)

चतुर्बाहुत्वं यः स्वजनि समये यो मृदशने

जगत्कोटीं कुक्ष्यन्तरपरिमितत्वं स्ववपुषः

दधिस्फोटे ब्रह्मण्यतनुत परानन्ततनुतां

महैश्वर्यः पूर्णः स भवतु मुदे नन्दतनयः

(३)

बलं बक्यां दन्तच्छदनवरयोः केशिनि नृगे

निऋपे बाह्वोरङ्घ्रेः फणिनि वपुषः कंसमरुतोः

गिरित्रे दैत्येष्वप्यतनुत निजास्त्रस्य यदतो

महौजोभिः पूर्णः स भवतु मुदे नन्दतनयः

(४)

असङ्ख्यातो गोप्यो व्रजभुवि महिष्यो यदुपुरे

सुताः प्रद्युम्नाद्याः सुरतरुसुधर्मादि च धनम्

बहिर्द्वारि ब्रह्माद्यापि बलिवहं स्तौति यदतः

श्रियां पूरैः पूर्णः स भवतु मुदे नन्दतनयः

(५)

यतो दत्ते मुक्तिं रिपुविततये यन्नरजनिर्

विजेता रुद्रादेरपि नतजनाधीन इति यत्

सभायां द्रौपद्या वरकृदतिपूज्यो नृपमखे

यशोभिस्तत्पूर्णः स भवतु मुदे नन्दतनयः

(६)

न्यधाद्गीतारत्नं त्रिजगदतुलं यत्प्रियसखे

परं तत्त्वं प्रेम्णोद्धवपरमभक्ते च निगमम्

निजप्राणप्रेस्ठास्वपि रसभृतं गोपकुलजास्व्

अतो ज्ञानैः पूर्णः स भवतु मुदे नन्दतनयः

(७)

कृतागस्कं व्याधं सतनुमपि वैकुण्ठमनयन्

ममत्वस्यैकाग्रानपि परिजनान्हन्त विजहौ

यद्यप्येते श्रुत्या धुवतनुतयोक्तास्तदपि हा

स्ववैराग्यैः पूर्णः स भवतु मुदे नन्दतनयः

(८)

अजत्वं जन्मित्वं रतिररतितेहारहितता

सलीलत्वं व्याप्तिः परिमितिरहंताममतयोः

पदे त्यागात्यागावुभयमपि नित्यं सदुररी

करोतीशः पूर्णः स भवतु मुदे नन्दतनयः

(९)

समुद्यत्सन्देहज्वरशतहरं भेषजवरं

जनो यः सेवेत प्रथितभगवत्त्वाष्टकमिदम्

तदैश्वर्यस्वादैः स्वधियमतिवेलं सरसयन्

लभेतासौ तस्य प्रियपरिजनानुग्यपदवीम्

**UPDATED:** February 6, 2017