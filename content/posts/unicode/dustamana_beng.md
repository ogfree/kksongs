+++
title = "Dusta Mana"
date = "2024-08-07"
+++

# Dusta Mana
[**![http://kksongs.org/image_files/image002.jpg](http://kksongs.org/image_files/image002.jpg)**](http://kksongs.org/)

**_Krsna Kirtana Songs est. 2001_**                                                                                                                                                 **_www.kksongs.org_**

[**Home**](http://kksongs.org/) **⇒** [**Song Lyrics**](http://kksongs.org/lyrics.html) **⇒** [**D**](http://kksongs.org/songs/song_d.html)

**Song Name: Dusta Mana**

**Official Name: Vaisnava Ke**

**Author:** **[Bhaktisiddhanta Sarasvati Thakura](http://kksongs.org/authors/list/bhaktisiddhanta.html)**

**Book Name: None**

**Language: [Bengali](http://kksongs.org/language/list/bengali.html)**

(১)

দুষ্ট মন! তুমি কিসের বৈষ্ণব

প্রতিষ্ঠার তরে, নির্জ্জনের ঘরে,

তব “অরি নাম” কেবল “কৈতব"

(২)

জড়ের প্রতিষ্ঠা, শুকরের বিষ্ঠা,

জান না কি তাহা “মায়ার বৈভব”

কনক\-কামিনী, দিবস\-যামিনী

ভাবিয়া কি কাজ, অনিত্য সে সব

(৩)

তোমার কনক, ভোগের জনক,

কনকের দ্বারে সেবহ “মাধব”

কমিনীর কাম, নহে তব ধাম

তাহার\--মালিক কেবল “যাদব”

(৪)

প্রতিষ্ঠা\-তরু, জড়\-মায়া\-মরু,

না পেল “রাবণ” যুঝিয়া “রাঘব”

বৈষ্ণবৈ প্রতিষ্ঠা, তাতে কর নিষ্ঠা,

তাহা না ভজিলে লভিবে রৌরব

(৫)

হরিজন\-দ্বেষ, প্রতিষ্ঠাশ\-ক্লেশ,

কর কেন তবে তাহার গৌরব

বৈষ্ণবের পাছে, প্রতিষ্ঠাশ আছে,

তা’তে কভু নহে “অনিত্য\-বৈভব”

(৬)

সে হরি\-সম্বন্ধ, শূন্য\-মায়াগন্ধ

তাহা কভু নয় “জড়ের কৈতব”

প্রতিষ্ঠা\-চন্ডালী, নির্জ্জনতা\-জালি,

উভযে জানিহ মায়িক রৌরব

(৭)

কীর্ত্তন ছাড়িব, প্রতিষ্ঠা মাখিব”,

কি কাজ ঢুডিয়া তাদৃশ গৌরব

মধবেন্দ্র পুরি, ভব\-ঘরে চুরি,

না করিল কভু সদাই জানব

(৮)

তোমার  প্রতিষ্ঠা,--- “শুকরের বিষ্ঠা”,

তার\-সহ সম কভু না মানব

মত্সরতা\-বশে তুমি জদরসে

মজেছে\-ছাড়িয়া কীর্ত্তন\-সৌষ্ঠব

(৯)

তাই দুষ্ট মন, “নির্জ্জন ভজন,”

প্রচারিছ ছলে “কুযোগী\-বৈভব”

প্রভু সনাতনে, পরম যতনে,

শিক্ষা দিল যাহা, চিন্ত সেই সব

(১০)

সেই দু’তি কথা, ভুল’ না সর্ব্বথা

উচ্চৈঈ স্বরে কর “হরি নাম\-রব”

“ফল্গু” আর “যুক্ত”, “বদ্ধ” আর “মুক্ত,”

কভু না ভবিহ, একাকার সব

(১১)

কনক\-কমিনী,  “প্রতিষ্ঠা\-বাঘিনী”,

ছাড়িয়াছে যারে, সেই ত’ বৈষ্ণব

সেই “অনাসক্ত”, সেই “শুদ্ধ ভক্ত”,

সণ্সার তথা পায় পরাভব

(১২)

যথা যোগ্য ভোগ, নাহি তথা রোগ

“অনাসক্ত” সেই, কি আর কহব

“আসক্তি\-রহিত”, “সম্বন্ধ\-সহিত”,

বিষয় সমুহ সকলি “মাধব”

(১৩)

সে “যুক্ত\-বৈরাগ্য”, তাহা ত’ সৌভাগ্য

তাহাই জড়েতে হরির বৈভব

কীর্ত্তনে যাহার, “প্রতিষ্ঠা\-সম্ভার”

তাহার সম্পত্তি কেবল “কৈতব”

(১৪)

“বিষয়\-মুমুক্ষু”, ভোগের বুভুক্ষু,”

দু’য়ে ত্যজ মন, দুই “অবৈষ্ণব”

“কৃষ্ণের সম্বন্ধ”, অপ্রাকৃত\-স্কন্ধ,

কভু নহে তাহা জড়ের সম্ভব.

(১৫)

মায়াবাদী জন”, কৃষ্ণে তর মন,

মুক্ত অভিমানে সে নিন্দে বৈষ্ণব

বৈষ্ণবের দাস, তব ভক্তি\-আশ,

কেন বা ডাকিছ নির্জ্জন\-আহব

(১৬)

যে “ফল্গু\-বৈরাগী”, কহে নিজে “ত্যাগী”,

সে না পারে কভু হৈতে “বৈষ্ণব”

হরিপদ ছাড়ি’, “নির্জ্জনতা বাড়ি”

লভিয়া কি ফুল, “ফল্গু” সে বৈভব

(১৭)

রাধা দাস্যে রৈ’, ছাড়ি “ভোগ\-অহি,”

“প্রতিষ্ঠাশ” নহে “কীর্ত্তন\-গৌরব”

“রাধা\-নিত্যজন”, তাহা ছাড়ি’ মন

কেন বা নির্জ্জন\-ভজন\-কৈতব

(১৮)

ব্রজবাসিগণ, প্রচারক\-ধন,

প্রতিষ্ঠা\-ভিক্ষুক তা’রা নহে “শব”

প্রাণ অছে তাঁর, সেহেতু প্রচার,

প্রতিষ্ঠাশা হীন -“কৃষ্ণগাথা” সব

(১৯)

শ্রীদয়িতদাস, কীর্ত্তনতে আশ,

কর উচ্চৈঈ স্বরে “হরিনাম\-রব”

কীর্ত্তন\-প্রভাবে, স্মরণ স্বভাবে,

সে কালে ভজন\-নির্জ্জন সম্ভব

**UPDATED:** October 3, 2015