+++
title = "Krsnotkirtana Gana Nartana (Sri Sadgosvamyastakam)"
date = "2024-08-07"
+++

# Krsnotkirtana Gana Nartana (Sri Sadgosvamyastakam)
[**![http://kksongs.org/image_files/image002.jpg](http://kksongs.org/image_files/image002.jpg)**](http://kksongs.org/)

**_Krsna Kirtana Songs est. 2001_**                                                                                                                                                 **_www.kksongs.org_**

**[Home](http://kksongs.org/)** **⇒** **[Song Lyrics](http://kksongs.org/lyrics.html)** **⇒** **[K](http://kksongs.org/songs/song_k.html)**

**Song Name: Krsnotkirtana Gana Nartana Parau**

**Official Name: Sri Sad-Goswamyastakam**

**Author:** [**Srinivasa Acarya**](http://kksongs.org/authors/list/srinivasa.html)

**Book Name: None**

**Language: [Sanskrit](http://kksongs.org/language/list/sanskrit.html)**

**LYRICS:**

(१)

कृष्णोत्कीर्तन\-गान\-नर्तन\-परौ प्रेमामृताम्भो\-निधी

धीराधीर\-जन\-प्रियौ प्रिय\-करौ निर्मत्सरौ पूजितौ

श्री\-चैतन्य\-कृपा\-भरौ भुवि भुवो भारावहन्तारकौ

वन्दे रूप\-सनातनौ रघु\-युगौ श्री\-जीव\-गोपालकौ

(२)

नाना\-शास्त्र\-विचारणैक\-निपुणौ सद्धर्म\-संस्थापकौ

लोकानां हित\-कारिणौ त्रि\-भुवने मान्यौ शरण्याकरौ

राधा\-कृष्ण\-पदारविन्द\-भजनानन्देन मत्तालिकौ

वन्दे रूप\-सनातनौ रघु\-युगौ श्री\-जीव\-गोपालकौ

(३)

श्री\-गौराण्ग\-गुणानुवर्णन\-विधौ श्रद्धा\-समृद्ध्यन्वितौ

पापोत्ताप\-निकृन्तनौ तनु\-भृतां गोविन्द\-गानामृतैः

आनन्दाम्बुधि\-वर्धनैक\-निपुणौ कैवल्य\-निस्तारकौ

वन्दे रूप\-सनातनौ रघु\-युगौ श्री\-जीव\-गोपालकौ

(४)

त्यक्त्वा तूर्णमशेष\-मण्डल\-पति\-श्रेणीं सदा तुच्छ\-वत्

भूत्वा दीन\-गणेशकौ करुणया कौपीन\-कन्थाश्रितौ

गोपी\-भाव\-रसामृताब्धि\-लहरी\-कल्लोल\-मग्नौ मुहुर्

वन्दे रूप\-सनातनौ रघु\-युगौ श्री\-जीव\-गोपालकौ

(५)

कूजत्कोकिल\-हंस\-सारस\-गणाकीर्णे मयूराकुले

नाना\-रत्न\-निबद्ध\-मूल\-विटप\-श्री\-युक्त\-वृन्दावने

राधा\-कृष्णमहर्\-निशं प्रभजतौ जीवार्थदौ यौ मुदा

वन्दे रूप\-सनातनौ रघु\-युगौ श्री\-जीव\-गोपालकौ

(६)

सङ्ख्या\-पूर्वक\-नाम\-गान\-नतिभिः कालावसानी\-कृतौ

निद्राहार\-विहारकादि\-विजितौ चात्यन्त\-दीनौ च यौ

राधा\-कृष्ण\-गुण\-स्मृतेर्मधुरिमानन्देन सम्मोहितौ

वन्दे रूप\-सनातनौ रघु\-युगौ श्री\-जीव\-गोपालकौ

(७)

राधा\-कुण्ड\-तटे कलिन्द\-तनया\-तीरे च वंशीवटे

प्रेमोन्माद\-वशादशेष\-दशया ग्रस्तौ प्रमत्तौ सदा

गायन्तौ च कदा हरेर्गुण\-वरं भावाभिभूतौ मुदा

वन्दे रूप\-सनातनौ रघु\-युगौ श्री\-जीव\-गोपालकौ

(८)

हे राधे व्रज\-देवीके च ललिते हे नन्द\-सूनो कुतः

श्री\-गोवर्धन\-कल्प\-पादप\-तले कालिन्दी\-वने कुतः

घोषन्ताविति सर्वतो व्रज\-पुरे खेदैर्महा\-विह्वलौ

वन्दे रूप\-सनातनौ रघु\-युगौ श्री\-जीव\-गोपालकौ

**UPDATED:** October 6, 2015