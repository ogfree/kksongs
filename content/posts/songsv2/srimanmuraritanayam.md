+++
title = "Sriman Murari Tanayam Vinayad Amandam"
date = "2024-08-07"
+++

# Sriman Murari Tanayam Vinayad Amandam
**[![](http://kksongs.org/image_files/image002.jpg)](http://kksongs.org/)**

**_Krsna_** **_Kirtana Songs est. 2001_**                                                                                                                                                      **_www.kksongs.org_**

**[Home](http://kksongs.org/)** **à** **[Song Lyrics](http://kksongs.org/lyrics.html)** **à** **[S](http://kksongs.org/songs/song_s.html)**

**Song Name: Sriman Murari Tanayam Vinayad Amandam**

**Official Name: Gopala Guru Goswami Prabhor-astakam**

**Author:** [**Dina Bandhu Dasa**](http://kksongs.org/authors/list/dinabandhu.html)

**Book Name: None**

**Language: [Sanskrit](http://kksongs.org/language/list/sanskrit.html)**

**LYRICS:**

(1)

śrīman-murāri-tanayaḿ vinayād amandaḿ

vande sadaiva makara-dhvaja-paṇḍitākhyam

śrī-gauracandra-kṛpayārpita-gauravaḿ śrī\-

gopāla-pūrva-gurur ity abhidhāḿ dadhe yaḥ

(2)

vande tam eva tilakaḿ kila kalpayitvā

gaura-prabhur hari-padākṛti yasya bhāle

svīyāsane samupaveśya jagat-trayasya

vismāpikām api vikāśayati sma śaktim

(3)

śikṣā-guruḿ sva-kṛpayā sa śacī-tanūjo

yaḿ kāraṇaḿ kim api vīkṣya cakāra dhīram

siddhākhyāyāpy abhidadhe svayam eva mañju\-

medheti taḿ guru-varaḿ śaraṇaḿ bhajāmi

(4)

śrī-rādhayā vraja-vidhor api yaś ca tuńga\-

vidyānugo'py anudinaḿ bhajaneṣv ananyaḥ

nityaḿ sakhī-gaṇa-yuto ramate vraje śrī\-

gopālam eva kalaye śaraṇaḿ guruḿ tam

(5)

gosvāminaḥ ṣaḍ-uditā adhikāś caturbhiḥ

ṣaṣṭhir mahānta iha gaura-harer nideśāt

gopālakā atiśayāt kila yaḥ śaśaḿsuḥ

niḥśaḿśayā gurutayā tam ahaḿ praṇaumi

(6)

yat-prema-dhanya-hṛdayaḥ sa dayā-samudraḥ

prollāsya sāndra-guṇatāḿ prabhu-gauracandraḥ

jīvān atīva-vinayena samuddadhāra

vande gurūttamam ahaḿ tam imaḿ mahāntam

(7)

yas tādṛśo'pi bhagavad-guṇa-karma-nāmnāḿ

sańkīrtana-śravaṇa-saḿsmaraṇādi-bhaktyā

āpāmaraḿ jagad idaḿ svayam uddadhāra

gopāla-pūrva-gurum etam ahaḿ nato'smi

(8)

caitanya-candra-kṛpayā ciram eva rādhā\-

kāntāńghri-padma-yugayoḥ paricaryayoccaiḥ

tad-bhāva-bhāvita-matir na tanū bubodha

gopāla-pūrva-gurum enam ahaḿ nato'smi

**TRANSLATION**

No Translation available for this song!

**REMARKS/EXTRA INFORMATION:**

No Extra Information available for this song!

**UPDATED:** July 10, 2009