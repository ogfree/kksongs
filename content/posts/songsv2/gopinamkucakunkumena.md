+++
title = "Gopinam Kuca Kunkumena Nicitam"
date = "2024-08-07"
+++

# Gopinam Kuca Kunkumena Nicitam
**[![](http://kksongs.org/image_files/image002.jpg)](http://kksongs.org/)**

**_Krsna Kirtana Songs est. 2001_**                                                                                                                                                      **_www.kksongs.org_**

**Song Name: Gopinam Kuca Kunkumena Nicitam**

**Official Name: Sacinandanastakam**

**Author:** [**Narahari Sarakara**](http://kksongs.org/authors/list/narahari_s.html)

**Book Name: None**

**Language: [Sanskrit](http://kksongs.org/language/list/sanskrit.html)**

**LYRICS:**

(1)

gopīnāḿ kuca-kuńkumena nicitaḿ vāsaḥ kim asyāruṇaḿ

nindat-kāñcana-kānti-rāsa-rasikāśleṣeṇa gauraḿ vapuḥ

tāsāḿ gāḍha-karābhibandhana-vaśāl lomodgamo dṛśyate

āścaryaḿ sakhi paśya lampaṭa-guroḥ sannyāsa-veṣaḿ kṣitau

(2)

yaḥ pūrvaḿ vraja-sundarī-rati-rasair utthāpitaḥ pratyahaḿ

kālindī-puline nanarta rabhasāt śrī-rāsa-goṣṭhyāḿ vibhuḥ

so'yaḿ samprati sarva-loka-nihita-premānurāgaḥ kalau

premṇā nṛtyati nartayaty api jagad-bhūdeva-cūḍāmaṇiḥ

(3)

vedāntāgama-veda-śāstra-paṭalī-durgamya-pādāmbujaḥ

śrī-śrī-nanda-kiśora-lāsya-laharī-vidyotakānugrahaḥ

tat-kāla-smṛti-mātra-tat-kṣaṇa-valat-prema-pravāhāmbudhir

bhūdevāńgaṇā-mańgalo vijayate śrī-śrī-śacīnandanaḥ

(4)

mohonmāda-rasena gopa-vanitā-siktena vṛndāvanaḿ

yaḥ pūrvaḿ jagad-eka-mańgalam alaḿ cakre ghana-śyāmalaḥ

so'yaḿ gaura-hariḥ samasta-jagatīḿ premṇā samullāsayan

kāruṇyaika-niketanaḿ vijayate gauḍāvanī-maṇḍale

(5)

nṛtyāveśa-mahollasat-sumadhura-pratyańga-veśojjvalaḿ

śrīkhaṇḍāguru-kuńkumādi-sahitaḿ śrīmad-bṛhad-vakṣasā

karpūrodbhaṭa-pūga-puñja-vilasat-prārakta-bimbādharaḿ

śrī-caitanya-mahāprabhor vijayate lāvaṇya-sāraḿ vapuḥ

(6)

pratapta-kanaka-prabhaḿ vimala-pūrṇa-candrānanaḿ

galan-nayana-vāribhiḥ sapadi sikta-bhūmī-talam

sa-gadgada-giraḿ mudā sakala-deva-cūḍāmaṇiḿ

śacī-sutam ahaḿ bhaje karuṇa-sāgaram īśvaram

(7)

kadamba-kusumollasat-pulaka-puñja-puñjojjvalaḿ

jhalat-jhalad iti skhalan-nayana-vāribhir nirjharam

vayaḿ dama-damāyite hṛdi dara-sphuran-mādhurī

madhūnmada-mahā-naṭaḿ kim api dhāma vandāmahe

(8)

uccair lola-bhuja-dvayena paritaḥ svar-lokam āhlādayan

premṇā pūrita-kaṇṭha-gadgada-hari-dhvānair bhuvaḿ mohayan

cañcat-pāda-vihāri-nūpura-ravair nāgān mudā mīlayan

nityānanda-mahāprabhur vijayate śrī-malla-veśojjvalaḥ

(9)

kṛṣṇo devaḥ kali-yuga-bhavaḿ lokam ālokya sarvaḿ

pāpāsaktaḿ samajani kṛpā-sindhu-caitanya-mūrtiḥ

tasmin yeṣāḿ na bhavati sadā kṛṣṇa-buddhir narāṇāḿ

dhik tān dhik tān dhig iti dhig iti vyāharet kiḿ mṛdańgaḥ

**TRANSLATION**

No Translation available for this song!

**REMARKS/EXTRA INFORMATION:**

No Extra Information available for this song!